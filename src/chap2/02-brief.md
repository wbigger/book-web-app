## Brief di progetto
Una volta che si hanno le idee chiare su cosa deve fare il progetto nel suo complesso, è il momento di scrivere il primo documento **prescrittivo** su cui si baseranno tutti gli altri.

> Con _prescrittivo_ si intende un documento che deve deve essere rispettato, e su cui non si può andare in deroga. In altre parole è una "fonte di verità", e in caso di contraddizione tra documenti, ha priorità il documento con valore prescrittivo.

Il brief è un documento tipicamente abbastanza breve che deve contenere i **risultati attesi** dal punto di vista business. Non si concentra su come il progetto deve essere implementato, ma su cosa deve fare e a chi è rivolto. Il brief sarà il documento a cui ci si riferirà sempre in caso di indecisione su una scelta di design o di implementazione.

Per noi, deve contenere almeno le seguenti informazioni:
- obiettivo: una frase preliminare, in cui si cerca di identificare l'ambito del progetto ed eventualmente i suoi punti di forza e unicità
- destinatari: a chi è rivolto, in base alla pertinenza si può specificare l'intervallo di età, la professione, l'area geografica, etc.
- sintesi: una descrizione più lunga in cui si descrive meglio l'ambito del progetto, il problema dei destinatari, la soluzione proposta a tale problema, i punti di forza di questo progetto
- dispositivi di riferimento: è importante qui specificare anche con quali dispositivi e piattaforme si è interessati: desktop, tablet, smartphone, smartTV, Chrome, Safari, Explorer, etc.

Altre informazioni utili che si possono aggiungere al brief sono il background del progetto e le motivazioni. In generale si può aggiungere tutto quello che si pensa potrà essere utile in fase nelle fasi successive.

Si consiglia di usare il tempo presente, e non futuro, perché come ce lo porteremo per tutto il tempo del progetto.

### Esempio
Sito per organizzare eventi aziendali. I destinatari sono i dipendenti dell'azienda. Il sito permette di creare eventi da parte dei dipendenti, e poter dare la propria adesione o manifestazione di interesse ad eventi creati da altri. Il dispositivo di riferimento è lo smartphone.
